Bildiğiniz üzere İstanbul'da son zamanlarda deprem konusu konuşuluyor. Bu konu beni çok korkuttuğu 
için projemi bu konuda yapmaya karar verdim. Başlangıçta, deprem anında alarm çalması ve 
güvenlik önlemi olarak elektrikleri kesmesine karar verdim. Çünkü depremlerde can kayıplarının 
büyük çoğunluğu elektrik çarpması gibi yan faktörlerden kaynaklanıyor. Daha sonra bunu geliştirdim ve
aynı şeyleri yangın durumu için de yaptım. Bu şekilde Evdeki bazı afet durumları için tedbir alan 
bir proje geliştirdim.

Arduino Uno ile yaptığım projede duman sensörü MQ-4 ve titreşim sensörü SW-420 kullandım. 
Herhangi bir titreşim durumunda veya duman seviyesi belli bir eşik değerini geçince projede 
kullandığım buzzer (kendisi alarm görevi görüyor) çalıyor. Ardından elektrik sigortası yerine 
kullandığım led (elektrik var, bu yüzden yanıyor normalde) sönüyor. Kullanıcı bunu farkedip 
butona basıncaya kadar da böyle devam ediyor. MQ-4 ortamdaki dumanı algılarken, SW-420 üstündeki 
parçalarla birlikte herhangi bir sarsıntıda titreşimin varlığını 1 veya 0 olarak bize geri 
döndürüyor. Yazılım tarafında ise bu iki sensörden gelen değerleri okuyup buna uygun
koşullar ile alarmı susturup elektriği kesiyoruz.
